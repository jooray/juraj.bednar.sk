---
layout: category
title: Podcast
category: podcast
---

For English speaking people: My podcast is currently only in Slovak.
<p/>
Vitajte na stránke môjho podcastu. Prihlásiť sa môžete na:
<p/>
<img src="/assets/podcast/podcast_cover_600x600.jpg"/>
<p/>
Prihlásenie cez iTunes:
<a href="https://geo.itunes.apple.com/sk/podcast/reci-o-zivote-vesmire-a-vobec/id1170817570?mt=2" style="display:inline-block;overflow:hidden;background:url(//linkmaker.itunes.apple.com/assets/shared/badges/en-us/itunes-lrg.svg) no-repeat;width:110px;height:40px;background-size:contain;"></a>
<p/>
Prihlásenie cez RSS (väčšina podcast prehrávačov):
<a href="http://juraj.bednar.sk/podcast-feed.xml">Podcast feed</a>
<p/>
<a href="#epizody">Pozrieť/vypočuť si jednotlivé epizódy na webe bez podcast aplikácie.</a>
<p/>

Jednotlivé podcasty môžete nájsť a stiahnuť aj na nižšie uvedených odkazoch.

<p/>
<h1>Prečo podcast?</h1>
<p/>
Moja pôvodná motivácia pre vytvorenie podcastu bola, že som sa vrátil z
konferencie, na ktorej bolo množstvo zaujímavých informácií a nechcelo
sa mi o nich rozprávať každému môjmu kamarátovi zvlášť. Zároveň podcasty
rád počúvam a nie vždy čítam blogy - podcasty sa dajú počúvať počas
cestovania, v aute, na bicykli, vo vlaku, MHD a lietadle. Je to zároveň
trochu iný typ zážitku ako čítať blogy (aj keď stále si myslím, že píšem
trochu lepšie ako rozprávam).

<p/>
Zároveň mi to umožňuje jednoducho urobiť rozhovory so zaujímavými ľuďmi.

<p/>
Dodatočnou motiváciou je moja snaha vyhlásiť "bankrot na stretnutia".
Zistil som, že trávim príliš veľa času na stretnutiach s ľuďmi namiesto
vytvárania. A druhé zistenie je, že väčšine ľudí opakujem dookola to
isté, pretože väčšina ľudí má podobné problémy - či už súkromné alebo
profesionálne. V snahe získať nejaký kreatívny čas na vytváranie riešení
všetkých týchto problémov som sa rozhodol tieto témy neopakovať dookola
každému, s kým sa chcem o nich porozprávať.

<p/>
Myslím si, že myšlienky samotné podľahli exponenciálnemu vývoju ako ho
<a href="http://videos.singularityu.org/2015/05/peter-ds-6-ds-of-exponentials/">
popisuje Peter Diamandis</a> (Digitalization, Deception, Disruption, Demonetization, Dematerialization, Democratization). Vďaka
digitalizácii tlačiť každý deň informácie z dreva a fyzicky ich
rozposielať nedáva zmysel. Prišli nové médiá (blogy, podcasty).
Informácií je toľko, že došlo k demonetizácii - málokto chce za
informácie samotné platiť. A s prístupom na Internet má prakticky
ktokoľvek prístup k informáciám, ak má prístup na Internet. Informácie
samotné nie sú len pre elity, sú dostupné každému. Preto si moje myšlienky
a informácie nechcem nechať pre seba, chcem sa o ne podeliť. Pre
Slovenčinu som sa rozhodol preto, lebo veľa ľudí má k zaujímavým a
dôležitým informáciám ďaleko kvôli jazykovej bariére. Myslím, že na
Slovensku (a v Čechách) môžu mať vybrané myšlienky najväčší dopad. Nemám
pocit, že niektoré informácie a nápady treba hovoriť len vybraným ľuďom
v zatvorených mítingrúmoch. Takže preto podcast - aby som informácie
šíril iba raz a ušetrený čas využil na tvorbu nových produktov, služieb,
nápadov a podobne, ktoré sa tak ľahko šíriť zatiaľ žiaľ nedajú.

<p/>
<h1><a id="epizody">Jednotlivé epizódy podcastu</a></h1>
<p/>

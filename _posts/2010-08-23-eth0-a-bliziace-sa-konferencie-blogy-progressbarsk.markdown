---
title: "Eth0 a blížiace sa konferencie - Blogy - progressbar.sk"
date: 2010-08-23 18:3
comments: true
external-url:
categories:
---
Výprava ľudí okolo Progressbar-u a pražského Brmlab-u na hackerskú konferenciu [eth0][1] v Holandsku dopadla dobre. Kadečo sme sa naučili, pobudli sme spolu, pocampovali a porozprávali sa. Výsledkom bola aj nová téma nášho webu. Mali sme možnosť stretnúť sa s ľuďmi z iných hackerspecov a nabrať mnohé nápady.

Eth0 patrí medzi menšie konferencie a teda prednášky neboli až také kvalitné ako napríklad na [HAR][2] alebo nadchádzajúci [CCC Camp][3]. Aj napriek tomu sme strávili zaujímavý týždeň plný zážitkov a nových vedomostí.

Ak ste túto príležitosť zmeškali, určite nezmeškajte možnosť navštíviť v susednej Budapešti [hacktivity][4] v Septembri. Prednášky bude mať napríklad legendárny kryptológ Bruce Schneier alebo známy Cisco hacker Fx. A samozrejme nebude chýbať ani výprava Progressbaru a návšteva Budapeštianskeho hackerspace-u H.A.C.K.

A ak sa koncom roka medzi sviatkami budete nudiť, poďte s nami na Chaos Computer Conference do Berlína. Výprava začína tradičným hackers on train, kedy sa spoločne dopravíme a budeme pristupovať do vlaku. Akcie sa zúčastňujú maďarskí, slovenskí a českí hackeri. CCC je jednoznačne najlepšia bezpečnostná konferencia v Európe, nemali by ste na nej chýbať.

![][5]

<http://www.progressbar.sk/blogy/-/blogs/eth0-a-bliziace-sa-konferencie>

  [1]: http://eth-0.nl/
  [2]: https://wiki.har2009.org/page/Main_Page
  [3]: http://events.ccc.de/2010/08/10/chaos-communication-camp-2011/
  [4]: http://hacktivity.hu/portal/en
  [5]: http://farm5.static.flickr.com/4134/4885270260_1710a28d5e.jpg

---
title: 'Životný kapitál a transakčné náklady'
video: https://www.youtube.com/watch?v=y-iukbpI-qk
categories: podcast
tags:
 - slovak
 - lifehacking
image: /assets/podcast/podcast_cover.jpg
date: 2016-11-02
podcast_link: https://juraj.bednar.io/assets/podcast/02-zivotny_kapital_a_transakcne_naklady.mp3
podcast_file_size: 42 MB
podcast_duration: "36:04"
podcast_length: 43548032
---

Čím sa odlišujú úspešní ľudia od bežnej populácie? Blbá otázka. Všeličím. Ale jeden z možných pohľadov je to, že majú niektoré veci v živote "vyriešené". Použijem termín inšpirovaný ekonómiou a poviem, že majú niečo, čo volám "životný kapitál". O deľbe práce, životnom kapitále a transakčných nákladoch.

<!--more-->

**Kapitál** sú produkty, ktoré boli vyprodukované v predchádzajúcich štádiách výroby, ale priamo neuspokojujú potreby zákazníkov; sú používané (ako nástroje) na výrobu tovaru pre spotrebu

**Životný kapitál** sú znalosti, tovary, návyky, ktorými priamo neriešime naše potreby, ale majú dlhodobý dopad na našu efektivitu, šťastie alebo zníženie nákladov v budúcnosti.

Životný kapitál tvoria napríklad:

* návyky
* "default" rozhodnutia
* znalosti (napr. best practice, vzdelanie, ...)
* predjednané funkčné zmluvy a obchodné vzťahy (upratovačka, lekár, ...)

**Transakčné náklady** sú náklady vynaložené na uskutočnenie ekonomickej výmeny nejakého druhu, alebo inými slovami sú to náklady vynaložené za účasť na trhu.

Transakčné náklady môžu byť rozdelené do troch hlavných kategórií:

1. **Náklady na hľadanie protistrany a získavanie informácií** - napríklad pri určovaní, či je požadovaná služba alebo tovar k dispozícii na trhu, nájdenie najnižšej ceny, požadovanej kvality, ...
2. **Náklady na vyjednávanie** sú náklady potrebné na to aby sme dosiahli prijateľnú dohodu s druhou stranou transakcie, vypracovali príslušnú zmluvu atď. 
3. **Náklady na dohľad nad dodržiavaním zmluvy** sú náklady vynaložené na dohľad nad tým, aby druhá strana dohody túto dohodu dodržiavala (napr. tovar alebo službu dodala v požadovanej kvalite, termíne, ...) - právny systém, reputačný systém, ... 

Ak transakčné náklady zostávajú nižšie ako prípadné zisky z obchodovania, nastane výmena (tovarov alebo služieb). Ak na druhej strane sú transakčné náklady vyššie ako prínosy z akéhokoľvek obchodu, dohoda nebude zrealizovaná.

Transakčné náklady je možné často znížiť rôznymi všeobecnými technikami, napr.:

* použiť appky
	- sharing economy (napr. uber, bike sharing)
		- suma s transakčnymi nákladmi môže byť nižšia ako keby som to mal robiť sám so svojim majetkom (napríklad ísť autom a zaplatiť za parkovanie môže byť drahšie ako ísť tam aj naspäť Uberom)
		- pridaná flexibilita (je síce fajn, že mám doma bicykel, ale keď potrebujem ísť z mesta, potrebujem bicykel mať tam)
	- aj centralizované appky vedia zjednodušiť obchod (napríklad môj obľúbený [ham.sk](http://www.ham.sk) - viem, že môžem platiť bitcoinami, vyberám v rovnakom systéme z rôznych reštaurácií, portál ma pozná, takže sa nemusím registrovať, viem ako funguje objednávkový systém). Centralizovaná služba, ktorá toho nemá veľa so sharing economy, ale výrazne znižuje transakčné náklady.
* opakované obchody
	- raz nastavím (investujem transakčné náklady) a využívam opakovane (nájdem si upratovačku, lekára, vyskúmam pre mňa ideálnu stravu, suplementy, ...)
* referencie 
	- využime našu reálnu sociálnu sieť - *"máš dobrú upratovačku?"*


Ak vás tento podcast zaujal, prihláste sa k odberu, vyzdieľajte ho na sociálnych sieťach a podobne. Poteší aj recenzia na iTunes. V jeho tvorbe budem pokračovať iba vtedy, ak budem mať pocit, že to má zmysel a teda že ho niekto počúva. Ďakujem všetkým poslucháčom za investovaný čas!

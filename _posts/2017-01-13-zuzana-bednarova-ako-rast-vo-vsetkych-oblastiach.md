---
title: 'Zuzana Bednárová: O tom ako rásť vo všetkých
oblastiach a mať v živote všetko'
video: https://www.youtube.com/watch?v=y01L2Wyb0QU
categories: podcast
tags:
 - slovak
 - lifehacking
image: /assets/podcast/podcast_cover.jpg
date: 2017-01-13
podcast_link: http://juraj.bednar.sk/assets/podcast/06-zuzana-bednarova-ako-rast-vo-vsetkych-oblastiach.mp3
podcast_file_size: 97 MB
podcast_duration: "1:25:04"
podcast_length: 102098342
---

Vesmíru vládne entropia. Ak niektorej oblasti svojho života nevenujeme energiu, postupne degraduje. Do svojej kariéry alebo financií neinvestujeme energiu a čudujeme sa, že nenapredujeme alebo sme iba šedý priemer. Nevenujeme sa zdraviu a ono sa zhoršuje. Partnerskému vzťahu odchádza šťava. Je na to nejaké riešenie? Dá sa mať všetko? Na túto otázku zodpovedá **Zuzana Bednárová** a.k.a. moja mama. Už roky sa venuje koučingu, zlepšovaniu života - svojho aj svojich klientov. A podarilo sa mi ju ukecať na podcast, takže verím, že zlepší trochu aj ten váš. Tento podcast naozaj stojí za to pre každého!

<!--more-->

Veríme, že existujú ľudia, ktorí majú skvelý život vo všetkých oblastiach - osobné, vzťahové, kariérne a finančné, kvalita života. Existuje na taký život recept? Existuje, ale pre každého je iný, lebo každý človek je iný. Ako nájsť ten svoj dúfam zodpovieme v tomto podcaste.

*"Majster v umení žitia veľmi nerozlišuje medzi svojim zamestnaním a hrou, medzi svojou prácou a oddychom, medzi svojou mysľom a telom, svojim vzdelaním a rekreáciou, láskou a náboženstvom. Ledva vie ktoré je ktoré. Jednoducho ide za svojou víziou výnimočnosti vo všetkom, čo robí a necháva na iných, aby sa rozhodli, či to považujú za prácu alebo hru. V svojich očiach stále robí oboje." - L. P. Jacks*

Odkazy, ktoré spomíname alebo by ste si ich mali pozrieť:

 * [Program Lifebook](http://www.lifebook.sk/)
 * [Facebook](https://www.facebook.com/LifebookSlovensko)
 * [E-mail kontakt na Zuzanu](mailto:zuzana@lifebook.sk?subject=Podcast)
 * [LifeIQ - online test](http://www.lifebook.sk/lifeiq/) - test zdarma, v ktorom sa môžete ohodnotiť vo všetkých oblastiach života a zistiť tak na čom potrebujete pracovať najviac a čo vám k tomu pomôže.
 
Ak vás tento podcast zaujal, prihláste sa k odberu, vyzdieľajte ho na sociálnych sieťach a podobne. Poteší aj recenzia na iTunes. V jeho tvorbe budem pokračovať iba vtedy, ak budem mať pocit, že to má zmysel a teda že ho niekto počúva. Ďakujem všetkým poslucháčom za investovaný čas!
